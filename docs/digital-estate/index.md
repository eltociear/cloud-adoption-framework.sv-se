---
title: Vad är digital egendom?
description: Lär dig vad en digital egendom är, hur den kan mätas och hur du uppdaterar en finansiell modell som återspeglar din digitala egendom.
author: BrianBlanchard
ms.author: brblanch
ms.date: 12/10/2018
ms.topic: guide
ms.service: cloud-adoption-framework
ms.subservice: plan
ms.openlocfilehash: 380c50bdf55da7616d274ff038ec25d73c065459
ms.sourcegitcommit: 238e7a06b56950cebdcc8f75924849fc995e6ff2
ms.translationtype: HT
ms.contentlocale: sv-SE
ms.lasthandoff: 02/12/2020
ms.locfileid: "77173340"
---
<!-- markdownlint-disable MD026 -->

# <a name="what-is-a-digital-estate"></a>Vad är digital egendom?

Alla moderna företag har någon form av digital egendom. Likt fysiska egendomar är en digital egendom en abstrakt referens till en samling konkreta ägda tillgångar. I digital egendom kan de tillgångarna vara virtuella datorer (VM), servrar, program, data osv. I princip är en digital egendom en samling IT-tillgångar som driver affärsprocesser och stödjande verksamheter.

Vikten av digital egendom är mest uppenbar när man planerar och genomför projekt för digital omvandling. Under omvandlingar använder molnstrategiteamen den digitala egendomen för att analysera affärsresultat och koppla dem till lanseringsplaner och tekniska projekt. Allt börjar med en inventering och värdering av de digitala tillgångar som företaget för närvarande äger.

## <a name="how-can-a-digital-estate-be-measured"></a>Hur mäts digitala egendomar?

Mätning av digitala egendomar varierar beroende på de önskade affärsresultaten.

- **Infrastrukturmigreringar:** När en organisation riktar sig inåt och vill optimera kostnader, driftsprocesser, agilitet eller andra aspekter av driftsoptimering fokuseras den digitala egendomen på virtuella datorer, servrar och arbetsbelastningar.

- **Programinnovation:** Fokus är lite annorlunda när det gäller kundinriktade omvandlingar. Då bör det handla om program, API:er och transaktionsdata för kundstöd. Virtuella datorer och nätverksenheter hamnar då ofta i bakgrunden.

- **Datadriven innovation:** I dagens digitalt drivna marknad är det svårt att lansera en ny produkt eller tjänst utan att ha en stark datagrund. Vid arbete med molnaktiverad datainnovation ligger fokuset mer på datasilor i organisationen.

När en organisation väl har utvärderat den viktigaste formen av omvandling blir planeringen av digital egendom mycket enklare att hantera.

> [!TIP]
> Varje typ av omvandling kan mätas med vilket som helst av de här tre perspektiven. Företagen genomför ofta alla tre omvandlingarna parallellt. Vi rekommenderar starkt att företagsledningen och molnstrategerna når ett samförstånd vad gäller vilken omvandling som är viktigast för företagets framgång. Den överenskommelsen är grunden för gemensamma begrepp och mått som omfattar flera initiativ.

## <a name="how-can-a-financial-model-be-updated-to-reflect-the-digital-estate"></a>Hur kan en ekonomisk modell uppdateras så att den speglar den digitala egendomen?

En analys av den digitala egendomen driver aktiviteter för molnimplementering. Den informerar även ekonomiska modeller genom att tillhandahålla modeller för molnkostnader, som i sin tur driver avkastning på investeringen (ROI).

Slutför analysen av den digitala egendomen genom att göra följande:

1. [Fastställa analysmetod](./approach.md).
1. [Samla in aktuell tillståndsinventering](./inventory.md).
1. [Rationalisera tillgångarna i den digitala egendomen](./rationalize.md).
1. [Rikta in tillgångar ned molnerbjudanden för att beräkna prissättning](./calculate.md).

Ekonomiska modeller och uppgiftslistor för migrering kan ändras så att de speglar den rationaliserade och prissatta egendomen.

## <a name="next-steps"></a>Nästa steg

Innan du kan börja planera din digitala egendom måste du avgöra vilken metod som ska användas.

> [!div class="nextstepaction"]
> [Metoder för planering av digital egendom](./approach.md)
