---
title: Grundprinciper för molnhantering
description: Använd Cloud Adoption Framework för Azure för information om driftsmodell, processer och verktyg som har visat sig fungera i molnet.
author: BrianBlanchard
ms.author: brblanch
ms.date: 10/17/2019
ms.topic: article
ms.service: cloud-adoption-framework
ms.subservice: operate
ms.openlocfilehash: b08e35ce2ac2d1bfd4a962b9bf5d29654c652c0a
ms.sourcegitcommit: 0ea426f2f471eb7310c6f09478be1306cf7bf0d8
ms.translationtype: HT
ms.contentlocale: sv-SE
ms.lasthandoff: 03/05/2020
ms.locfileid: "78341172"
---
# <a name="it-management-and-operations-in-the-cloud"></a>IT-hantering och drift i molnet

När ett företag övergår till en molnbaserad modell, måste man fokusera på en korrekt hantering och drift. Tyvärr är det få organisationer som är förberedda på den nya IT-hantering som krävs för att lyckas med att skapa en molncentrerad driftsmodell. I det här avsnittet av Cloud Adoption Framework beskrivs driftsmodell, processer och verktyg som har visat sig fungera i molnet. Vart och ett av dessa områden utgör en mindre men grundläggande förändring i hur verksamheten ska se på IT-verksamheten och hanteringen när den börjar använda molnet.

## <a name="brief-history-of-it-management"></a>En kort historik över IT-hanteringen

Före molnet började IT-hanteringen sakta handla om mer än bara inköp av maskiner. För att köpa in teknisk utrustning till stöd för olika affärsprocesser krävdes teknisk kompetens och ingående kunskap om en specifik grupp leverantörer. Inom IT-hanteringen samlades besluten kring urval, inköp och konfigurering av IT-tillgångarna. De tillgångar som köptes in innefattade i allmänhet lagring, beräkningskraft, nätverk och liknande, vilket behövdes för att kunna köra de önskade affärsfunktionerna. Eftersom de var experter på utrustningen fick IT-avdelningen också i uppgift att sköta driften för att säkerställa bästa möjliga prestanda och minsta möjliga avbrott i verksamheten.

Nya tekniska lösningar tas fram som svar på ett tydligt behov hos företaget, och därmed kan de betydande kostnaderna för att köpa in tillgångar, eller till och med skapa kompletta datacenter, motiveras. När lösningar skapas ser företaget inköpskostnaden som en investering i framtiden. När affärsbehovet har uppfyllts ses de här kostnaderna i ett nytt ljus. Kostnader som är kopplade till befintliga lösningar anses vara driftsmässiga hinder som orsakats av tidigare behov. Det är därför som så många företag ser IT-avdelningen som ett kostnadsställe. Det är också därför som många IT-organisationer regelbundet måste se över sina kostnader eller säga upp IT-personal.

## <a name="cloud-management"></a>Molnhantering

Den här klassiska IT-hanteringsmodellen var tillräcklig i mer än 20 år. Nu är den dock föråldrad och fungerar sämre än de molninriktade alternativen. När IT-ledningsgrupperna flyttar till molnet har de möjlighet att omvärdera den här modellen och ge ett mervärde till företaget. I den här artikelserien beskriver vi en uppdaterad IT-hanteringsmetod.

![Hanteringsmetoden i Cloud Adoption Framework](../../_images/manage/caf-manage.png)

## <a name="next-steps"></a>Nästa steg

Om du vill veta mer om den nya molnhanteringsmodellen kan du börja med [Förstå anpassningen av verksamheten](./business-alignment.md).

> [!div class="nextstepaction"]
> [Förstå anpassningen av verksamheten](./business-alignment.md)
