---
title: Översikt
titleSuffix: Microsoft Cloud Adoption Framework for Azure
description: Lär dig om översikten för Microsoft Cloud Adoption Framework för Azure.
author: BrianBlanchard
ms.author: brblanch
ms.date: 04/04/2019
ms.topic: landing-page
ms.service: cloud-adoption-framework
ms.subservice: reference
layout: LandingPage
ms.openlocfilehash: 0e6bcc4e41855db5288b1f503a8f091fefd05500
ms.sourcegitcommit: b30952f08155513480c6b2c47a40271c2b2357cf
ms.translationtype: HT
ms.contentlocale: sv-SE
ms.lasthandoff: 10/15/2019
ms.locfileid: "72378905"
---
# <a name="microsoft-cloud-adoption-framework-for-azure"></a>Microsoft Cloud Adoption Framework för Azure

Molnet ändrar i grunden det sätt på vilket företag anskaffar och använder teknikresurser. Tidigare antog företag ägarskap och ansvar för alla teknikaspekter, från infrastruktur till programvara. Molnet gör det möjligt för företag att etablera och förbruka resurser enbart när det behövs. Molnimplementering är dock bara ett verktyg och inte ett mål i sig. Företag implementerar molnet när de inser att det kan hantera alla dessa affärsmöjligheter:

- Företag är motiverade att **migrera** till molnet för att:
  - Optimera verksamheten.
  - Förenkla tekniken.
  - Öka affärsflexibiliteten.
  - Minska kostnaderna.
  - Förbereda sig för nya tekniska funktioner.
  - Skala efter marknadens efterfrågan eller geografiska områden.
- Företag är motiverade att **skapa innovationer** med hjälp av molnet för att:
  - Förbättra kundupplevelsen.
  - Öka kundengagemanget.
  - Förändra produkterna.
  - Förbereda sig för och bygga nya tekniska funktioner.
  - Skala efter marknadens efterfrågan eller geografiska områden.

## <a name="vision-and-objectives"></a>Vision och mål

Det krävs mer än bara vägledning för implementering för att ta bort större hinder och möjliggöra förändring. Cloud Adoption Framework är en uppsättning med dokumentation, implementeringsvägledning, regelverk och verktyg som hjälper dig med strategier för verksamheten, företagskulturen och tekniken för att möjliggöra det önskade affärsresultatet. Ramverkets modulstruktur hjälper kunden med resan till molnet. Cloud Adoption Framework kan användas fristående och ger kunder strukturerad vägledning med självbetjäning. Cloud Adoption Framework bygger på befintlig vägledning när det är möjligt för att uppfylla följande mål:

- **Teknikstrategimål:** Upprätta skalbara teknikstrategier, utöver en minst livskraftig produkt, så att kunderna enkelt kan anpassa efter deras behov och hantera vanliga begränsningar.
- **Affärsstrategimål:** Utan att definiera affärsstrategi i den här vägledningen hjälper vi arkitekterna att förstå, dokumentera och kommunicera affärsstrategin så att rätt beslut kan fattas.
- **Kulturstrategimål:** Vi ger inte djupgående vägledning som underlättar förändringar i företagskulturen eller organisationen, men vi ger metoder, scenarier och frågor som hjälper dig att identifiera och ta bort kulturella spärrar för teknikstrategin.

## <a name="fulfilling-the-vision"></a>Uppfylla visionen

Cloud Adoption Framework är ett övergripande ramverk som omfattar faserna Planera, Redo och Implementera för motiveringarna Migrering och Innovation för molnimplementering, med stöd av vägledningarna Styrning och Verksamhet.

Microsoft bygger aktivt det här ambitiösa ramverket i samarbete med kunder, partner och interna team. För att uppmuntra samarbetet släpps innehållet som offentlig förhandsversion när det blir tillgängligt. Dessa offentliga förhandsversioner möjliggör testning, validering och stegvis finjustering av vägledningen. Ramverket uppnår allmän tillgänglighet (GA) när dess mål har uppnåtts.

För en lyckad implementering av molnet måste kunden förbereda personal, teknik och processer för den digitala omvandlingen. Cloud Adoption Framework innehåller ett avsnitt som beskriver de övergripande implementeringarna, både Migrering och Innovation, som en översikt för kunderna. Avsnittet består av följande implementeringsfaser:

- **Planera:** Justera affärsresultatet mot kvarvarande tekniska uppgifter. Den här fasen består av tre områden av tidiga planeringsaktiviteter:
  - Definiera affärsmotivering och affärsresultat.
  - Prioritera arbetsbelastningar utifrån inverkan på affärsresultatet.
  - Skapa en molnimplementeringsplan på den aktuella digital egendomen och prioriterade arbetsbelastningar.
- **Redo:** Förbered personal, företagskultur och miljö för förändring. Den här fasen har tre huvuddelar:
  - Skapa ett molnstrategiteam och andra organisatoriska justeringar.
  - Skapa en kompetensberedskapsplan för olika roller och funktioner.
  - Upprätta en Azure-grund genom att förbereda molnmiljön.
- **Implementera:** Implementera de ändringar du vill ha i IT- och affärsprocesser för att hjälpa kunder att förverkliga sina affärs-, teknik- och personalstrategier. Den här fasen omfattar flera områden som varierar beroende på vad organisationen implementerar:
  - Migrering av arbetsbelastningar och tillgångar.
  - Appar och datamodernisering.
  - Molnstyrning.
  - Hantering och drift av arbetsbelastningar i molnet.

Dessa faser är inte linjära och blir troligen en cykel, där kunder kommer tillbaka till och utökar implementeringsplanerna när personalens molnkompetens blir bättre och appar och arbetsbelastningar hanteras och används på rätt sätt, i linje med företagspolicyn, och leverera bra affärsresultat.

## <a name="quarterly-roadmap"></a>Kvartalsöversikt

Följande beskriver specifika versioner per kvartal, för att visa på mognaden för varje avsnitt på kvartalsbasis.

### <a name="q2-2019"></a>Kvartal 2 2019

- **Första version:** Avsnitten Migrera, Redo och Planera släpps som första versioner det här kvartalet, där ett avsnitt förväntas släppas varje månad.
- **Tidig testversion:** Avsnitten Styra, Migrera och Redo förväntas släppas som tidiga testversioner det här kvartalet.
- **Pågående mognadsversion:** Avsnitten Styra och Migrera förväntas släppas i minst en version, med fokus på djupare definition av användbara nästa steg. I avsnittet Styra förväntas ytterligare investeringar i regelverk och utökad omfattning.
- **Version utanför huvudplanen:** Avsnittet Redo släpps i en version utanför huvudplanen sent i april och maj. Innehållet i avsnittet Redo hämtas direkt från Azure-beredskapsspelboken för att stödja kommande integrering med Azure-portalen. Det här innehållet förbättras och justeras efter Cloud Adoption Framework-metoder innan den första officiella versionen av avsnittet Redo släpps sent i maj.

### <a name="q3-2019"></a>Kvartal 3 2019

- **Första version:** Appinnovation och Datainnovation.
- **Tidig testversion:** Planera och Appinnovation.
- **Pågående mognadsversion:** I avsnitten Redo, Planera, Migrera och Styra sker investeringar i automation, regelverk och utökad omfattning under det här kvartalet.

## <a name="looking-back-recent-releases"></a>Tillbakablick (tidigare versioner)

**Cloud Adoption Framework skapas (1 oktober 2018):** Kunder vill att vi hjälper till att driva en strukturerad metod för affärsomvandling med hjälp av molnet.

I början av 2018 släppte Microsoft Cloud Operating Model (COM). COM var en guide som hjälpte kunderna att förstå _vad_ och _varför_ när det gäller digital omvandling. Det gjorde så att kunderna blev medvetna om alla områden som ska hanteras: affärsstrategi, kulturstrategi och teknikstrategi. Det som inte ingick i COM var specifika _instruktioner_. Frågor som ”Vad är nästa steg?” hängde kvar för kunderna. På grund av den här luckan började många av våra fältteam bygga egna modeller och engagemang. Riktningen var rätt men varje team förmedlade lite olika information, vilket i slutänden ledde till mer förvirring bland kunderna.

I oktober 2018 började vi granska alla modeller som hade spridits i organisationen och hittade ungefär 60 olika molnimplementeringsmodeller. Då upprättades ett Microsoft-omfattande team för att samla allt på samma ställe. Arbetet ledde till att en enhetlig modell skapades, Microsoft Cloud Adoption Framework för Azure, för att hjälpa kunderna att första _vad_ och _varför_ samt ge enhetlig vägledning från Microsoft för _hur_ implementering ska gå till för att hjälpa dem med en snabbare resa mot molnet.

**Version kvartal 1 2019 (11 februari 2019):** Utifrån kundfeedback började vi bygga Styra-pelaren. Kunderna signalerade att den här delen är nödvändig för att påskynda migreringsarbetet och gå vidare i implementeringen av molntjänster. Det förtroende och skydd som följer av att upprätta en stark styrningsmodell bygger upp den trygghet som företag behöver för att uppfylla sina molnimplementeringsmål.

Den här första versionen hjälpte till att testa ett enhetligt viktigt Microsoft-meddelande för Cloud Adoption Framework när det gäller kund-, partner- och tjänstkonversationer. För att hålla det enhetliga meddelandet praktiskt fokuserade vi på att leverera en användbar process i fyra steg:

1. Definiera ett sluttillstånd för kunden utifrån en gemensam metod.
2. Tillhandahålla en utvärdering för att definiera luckor i styrningsinvesteringar.
3. Definiera en minst livskraftig produkt (Minimum Viable Product – MVP) för att hjälpa kunden att iterera snabbt.
4. Tillhandahålla ett sätt att stegvis förbättra MVP för att minska risker och uppfylla affärskrav.

**Version kvartal 2 2019 (15 april 2019):** Molnmigreringsverktyg kan enkelt migrera tiotusentals IT-tillgångar till molnet. Men kundfeedback visar att molnmigreringar blockeras av kulturell och teknisk beredskap. Vårversionen hanterar dessa spärrar genom att definiera en iterativt tillvägagångssätt för molnmigrering. Kärnmetoden omfattar en förenklad Azure-migreringsguide för att lära sig verktygen och grundprocesserna, med utökade avsnitt för omfattning och regelverk för att bygga på den grundläggande vägledningen.

Den här versionen innehåller även ett utökat Planera-avsnitt i Cloud Adoption Framework som fokuserar på verksamhetsplanering. Här ingår även den befintliga konfigurationsguiden för Azure inom avsnittet Redo i Cloud Adoption Framework.

_Förändringar i innehållsförteckningen (vänster navigering):_ Det vänstra navigeringsfönstret har förenklats och följer metoden Planera, Redo och Implementera. Avsnittet Komma igång har justerats för att ge läsaren en sammanfattning av de tre delar som stöds i visionen för Cloud Adoption Framework.

## <a name="next-steps"></a>Nästa steg

Skapa ett bokmärke för den här sidan och kom tillbaka en gång i månaden för uppdateringar av översikten och noteringar om de senaste ändringarna i Cloud Adoption Framework-vägledningen.
