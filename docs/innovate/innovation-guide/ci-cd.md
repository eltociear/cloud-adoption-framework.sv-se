---
title: 'Guide till Azure-innovation: Underlätta implementeringen'
titleSuffix: Microsoft Cloud Adoption Framework for Azure
description: Lär dig hur du kan underlätta implementeringen med hjälp av Azure
author: absheik
ms.author: absheik
ms.date: 10/17/2019
ms.topic: conceptual
ms.service: cloud-adoption-framework
ms.subservice: innovate
ms.custom: fasttrack-new, AQC
ms.localizationpriority: high
ms.openlocfilehash: d686bc5bbd4224a52b4053995bad0feb8aa1da42
ms.sourcegitcommit: e0a783dac15bc4c41a2f4ae48e1e89bc2dc272b0
ms.translationtype: HT
ms.contentlocale: sv-SE
ms.lasthandoff: 10/30/2019
ms.locfileid: "73058510"
---
::: zone target="docs"

# <a name="azure-innovation-guide-empower-adoption"></a>Guide till Azure-innovation: Underlätta implementeringen

::: zone-end

::: zone target="chromeless"

# <a name="empower-adoption"></a>Underlätta implementeringen

::: zone-end

Innovation är en förutsättning för framgång. Innovation handlar inte bara om att introducera ny teknik. Du måste lägga fokus på att ge stöd till de som driver utvecklingen och skapar det nya värde som du är ute efter. *Utvecklarna* står i centrum för den digitala omvandlingen, och om du hjälper dem att jobba mer effektivt så kan de uträtta mer. Du kan se till att utvecklarteamen får utlopp för sin kreativa energi genom att hjälpa dem att öka produktiviteten i skapandeprocessen, att underlätta globala och säkra samarbeten och att undanröja hinder för utskalning av innovationer.

## <a name="generate-value"></a>Generera värde

> [!div class="checklist"]
>
> - Alla organisationer i alla branscher försöker göra samma sak: att konstant generera ett värde.
> - Att fokusera på innovation är i huvudsak en process för att hjälpa organisationen att hitta nya sätt att generera värde.
> - Det kanske största misstaget organisationer gör är att försöka skapa ett nytt värde genom att introducera nya tekniker.
> - En vanlig attityd kan vara att ”om vi bara använder mer teknik så kommer allt bli bättre”. Men innovation handlar först och främst om personer.
> - Det är kombinationen av människor och teknik som ger lyckade innovationer.

Organisationer som har lyckats med det här ser visioner, strategi, kultur, unik potential och kompetens som grundläggande element. Sedan använder de teknik med ett specifikt syfte i åtanke. Snart är alla företag programvaruföretag. Antalet programmerare som anställs ökar snabbare utanför teknikbranschen än inom den enligt data från LinkedIn.

Innovation uppnås när organisationer hjälper sin personal att skapa det värde de söker. En grupp i personalen som är särskilt drivande när det gäller innovation är utvecklarna. De spelar en allt viktigare roll när det gäller att skapa värde och tillväxt i alla typer av branscher. Utvecklarna är vår tids konstruktörer. De skriver kod som bygger upp världen och är navet i innovationsarbetet. Innovativa organisationer skapar en kultur som hjälper utvecklarna att uträtta mer.

# <a name="developer-productivitytabdeveloperproductivity"></a>[Utvecklarnas produktivitet](#tab/DeveloperProductivity)

## <a name="developer-velocity"></a>Effektivitet i utvecklingen

När utvecklarna kan skapa nya innovationer så effektiviseras utvecklingen så att de kan skapa mer och lösa fler problem. Utvecklarnas effektivitet ligger till grund för organisationens tekniska utveckling. Den här effektiviteten handlar inte bara om hastigheten. Det handlar även om att frigöra utvecklarnas kreativitet, att snabbt och flexibelt kunna ta idéer och göra dem till programvara så att utvecklarna kan skapa innovativa lösningar. Den differentierade Azure-lösningen är unikt utformad för att frigöra innovationen inom din organisation.

## <a name="build-productively"></a>Öka produktiviteten i utvecklingen

Det finns flera områden där Azure kan hjälpa dig att öka produktiviteten i utvecklingen:
  
> [!div class="checklist"]
>
> - Se till att utvecklarnas färdigheter hålls aktuella genom att underlätta deras kompetensutveckling.
> - Finslipa rätt kunskaper genom att ge dem rätt verktyg.

Ett av de bästa sätten att förbättra dina utvecklares färdigheter är att låta dem använda verktyg de känner till och tycker om. Verktygen i Azure tar avstamp i utvecklarnas tillvaro idag och introducerar dem för nya tekniker i samband med den kod de skriver. Med Azures fokus på programvara med öppen källkod och stöd för alla språk och ramverk kan utvecklarna skapa som de vill och distribuera var som helst.

Azure DevOps har klassens bästa verktyg för alla typer av utvecklare. I Azures utvecklartjänster och verktyg används moderna utvecklingsmetoder tillsammans med nya trender. På Azure-plattformen har utvecklarna tillgång till den senaste tekniken och en toppmodern verktygskedja med stöd för just deras arbetssätt.

> [!div class="checklist"]
>
> - Utvecklingsverktyg med AI-stöd
> - Integrerade verktyg och molnet
> - Utveckling på distans och parprogrammering

::: zone target="docs"

**Gå till [dokumentationen om Azure DevOps Projects](https://docs.microsoft.com/azure/devops-project)**

::: zone-end

::: zone target="chromeless"

<!-- markdownlint-disable DOCSMD001 -->

### <a name="action"></a>Åtgärd

Så här skapar du ett DevOps-projekt:

1. Gå till **Azure DevOps Projects**.
2. Välj **Skapa DevOps-projekt**.
3. Välj **Körning, ramverk och tjänst**.

::: form action="OpenBlade[#blade/HubsExtension/BrowseResource/resourceType/microsoft.visualstudio%2Faccount%2Fproject]" submitText="Go to Azure DevOps Project" :::

<!-- markdownlint-enable DOCSMD001 -->

::: zone-end

# <a name="innovate-collaborativelytabcollaboration"></a>[Samarbete och innovation](#tab/Collaboration)

## <a name="innovate-through-collaboration"></a>Innovation genom samarbete

Programvaruutveckling är en lagsport. Det är oerhört viktigt att samarbeta med kollegor och dela kunskaper inom teamet. En annan viktig faktor är att riva barriärerna mellan utvecklingsteamen och driften. Du kan också utnyttja stora källor till organisatorisk kunskap utanför ditt vanliga produktteam med hjälp av plattformar som GitHub.

GitHub är den största utvecklarcommunityn och kärnan i communityn med öppen källkod. Den kommer alltid att vara en öppen plattform som stöder alla utvecklare. Hela GitHub handlar om samarbete. Utvecklare lämnade fler än en miljard bidrag under ett år till de projekt med öppen källkod och privata lagringsplatser som ligger på GitHub. Det är här som utvecklare samarbetar, lagrar sin källkod och hanterar den kontinuerliga integreringen.

**Gå till [lagringsplatsen för Microsoft Azure på GitHub](https://github.com/azure)**

## <a name="open-source-innovation"></a>Innovation med öppen källkod

Många utvecklare använder öppen källkod. 80 till 90 procent av ny programutveckling börjar med öppen källkod. Öppen källkod handlar inte bara om själva koden. Det handlar även om att communities och utvecklare världen över skapar någonting tillsammans. Med hjälp av en öppen utvecklingsmodell och GitHub kan teamen skapa nya innovationer och samarbeta, upptäcka sårbarheter i säkerheten tidigt och även hitta nya förmågor att anställa. Företagets utvecklingsteam kan integrera GitHub-lagringsplatser i Microsoft Teams och Azure. Teams är den enda lösningen som kombinerar chatt, röstfunktioner och samarbete med kraften i Microsoft Office-appar, möten och arbetsflöden för affärsprocesser i en och samma användarupplevelse. Den här tjänsten är navet i samarbetet och innovationen på företaget.

**Gå till [Öppen källkod i Azure](https://azure.microsoft.com/overview/choose-azure-opensource)**

**Gå till [dokumentationen för Microsoft Teams](https://docs.microsoft.com/MicrosoftTeams)**

# <a name="innovation-characteristicstabcharacteristics"></a>[Innovationens egenskaper](#tab/Characteristics)

## <a name="innovate-by-using-azure-devops"></a>Skapa nya innovationer med Azure DevOps

Företag använder GitHub till att lagra källkod och Azure Pipelines för kontinuerlig integrering och distribution så att de snabbt kan distribuera ändringar till Azure. Om du kopplar Azure Boards till GitHub-lagringsplatser kan du använda de omfattande projekthanteringsfunktionerna i Azure Boards, som Kanban-tavlor, kvarvarande uppgifter, instrumentpaneler för teamen och anpassade rapporter.

## <a name="characteristics-of-innovative-applications"></a>Egenskaper hos innovativa program

Med Azure kan utvecklarna skapa molnbaserade program med hjälp av kanoniska, moderna programmönster. Azure har de funktioner och byggstenar som utvecklarna behöver för att skapa program som använder containrar, hanterade databaser, artificiell intelligens och serverlösa funktioner.

## <a name="scale-innovation"></a>Innovation i stor skala

Alla affärsledare strävar efter att skapa nya innovationer i sina affärsappar och kundernas upplevelser. Oavsett om du skapar upplevelser för webben, mobila enheter IoT eller mixed reality så bygger organisationens framgång på innovationsarbetet. För att kunna skala ut innovationen måste organisationer fokusera på att paketera och leverera sitt unika affärsvärde i form av tjänster, så att partnerföretag och anställda enkelt och effektivt kan bidra till att generera det delade värdet.

Azure har ett unikt erbjudande som hjälper dig att underlätta och skala ut innovationen i din organisation. Ni kan öka innovationstakten genom att professionella utvecklare skapar program och byggstenar som andra experter i organisationen kan använda till att skapa egna appar på en tillförlitlig grund. Med Azure får de säkerhetsfunktioner redan från grunden som garanteras av experterna, och proaktiv efterlevnad som stora bolag, myndigheter och nystartade företag förlitar sig på.

# <a name="liveops-innovationtabliveops"></a>[Innovation med LiveOps](#tab/LiveOps)

## <a name="future-ready-liveops"></a>Redo för framtiden: LiveOps

Innovativa organisationer använder sig av LiveOps, eller ett livetänkande kring driften, som filosofi. LiveOps är en designprocess för kontinuerligt kundengagemang. Kundresan från slutpunkt till slutpunkt ligger i fokus. Det är en metod som gäller utformning och inriktning och som handlar om att ge kunderna mervärde och att sätta kundens nöjdhet och resultat i fokus.

LiveOps hjälper dock också att göra data mer relevanta för människor. En LiveOps-metod gör data mer praktiska användbara så att organisationen kan fatta beslut i realtid som påverkar dina appar, kunder och hela verksamheten. Det är en process som är inriktad på experimentering med fokus på iteration och utveckling, och som syftar till en konsekvent och frekvent förändring. LiveOps är en metod för att kombinera DevOps med din CRM.

## <a name="liveops-transition"></a>Övergången till LiveOps

Spelutveckling är ett bra exempel på en bransch som använder sig av LiveOps redan idag. Moderna spel är verkligen program baserade på LiveOps. Dagens spel har genomgått en tyst revolution, från att vara en förpackning med en livslängd på några timmar till att vara aktiva communities som kan frodas under flera år. Idag när det finns fler än två miljarder spelare och tiotusentals nya spel varje år krigar om deras uppmärksamhet så använder sig spelutvecklarna allt mer av LiveOps för att engagera och behålla spelarna längre tid. Innovationen sker via kontinuerlig interaktion med spelarna: innehållsuppdateringar, särskilda evenemang, kampanjer och erbjudanden.

## <a name="azure-playfab"></a>Azure PlayFab

[Azure PlayFab](https://azure.microsoft.com/services/playfab) är en komplett serverdelsplattform för onlinespel och ett exempel på en ledande LiveOps-programplattform. Med Azure PlayFab kan du kontinuerligt övervaka din kod, få analyser i realtid och släppa realtidsuppdateringar som optimerar dina appar och förbättrar intäktsgenereringen. Målet med PlayFab är att vara ett intelligent moln för spel där utvecklarna kan engagera, behålla och generera intäkter från spelarna.

PlayFab har differentierade LiveOps-verktyg och -tjänster med större marginal som förbättrar din lönsamhet och förlänger spelens livslängd. PlayFab är helt oberoende av enhetstyp och plattform, och det är enkelt att integrera med leverantörer av sociala identiteter som Facebook och Steam, med butiksplattformar för e-handel och med enhetsplattformar som iOS, Android, Xbox och PlayStation. Med hjälp av datamiljön i Azure så kan PlayFab tillhandahålla intelligenta tjänster som hjälper kunderna att skapa bättre spel och fatta smartare beslut, locka och behålla spelare och lära sig snabbare genom att köra fler experiment och iterera snabbare.

**Gå till [Azure PlayFab-dokumentationen](https://docs.microsoft.com/gaming/playfab/personas/liveops/liveops)**
