---
title: Innovation i den digitala ekonomin
description: Lär dig mer om teorin kring molninnovation i Cloud Adoption Framework
author: BrianBlanchard
ms.author: brblanch
ms.date: 09/27/2019
ms.topic: guide
ms.service: cloud-adoption-framework
ms.subservice: innovate
ms.openlocfilehash: 87d47fa7e6f28f41c7edc98525cadabe65b99d48
ms.sourcegitcommit: 2362fb3154a91aa421224ffdb2cc632d982b129b
ms.translationtype: HT
ms.contentlocale: sv-SE
ms.lasthandoff: 01/28/2020
ms.locfileid: "76808472"
---
# <a name="innovation-in-the-digital-economy"></a>Innovation i den digitala ekonomin

Den digitala ekonomin är en allt viktigare faktor i nästan alla branscher. Under den industriella revolutionen var bensin, transportband och mänsklig uppfinningsrikedom viktiga resurser som främjade innovationen på marknaden. Produkternas kvalitet, pris och logistik bidrog till att utveckla marknaden när företagen försökte leverera bättre produkter till kunderna snabbare. Dagens digitala ekonomi förändrar hur kunderna interagerar med företagen. Det har lett till att sätten att differentiera sig på marknaden också har ändrats. I den digitala ekonomin är kunderna mindre intresserade av logistiken och mer av helhetsupplevelsen kring att använda en produkt. Det här skiftet uppstår vid en direkt interaktion med tekniken i våra dagliga liv och från att vi inser värdet i de här interaktionerna.

I innovationsfasen i Cloud Adoption Framework ligger fokus på att förstå kundernas behov och att snabbt skapa innovationer som formar hur kunderna interagerar med dina produkter. Vi kommer att visa en metod för att tillvarata värdet hos en MVP (minimalt livskraftig produkt). Slutligen kommer vi också att mappa vanliga beslut i innovationscykeln så att du får en bättre förståelse för hur molnet kan frigöra innovation och skapa relationer till dina kunder.

## <a name="innovate-methodology"></a>Metoder kring innovation

I den här bilden illustreras den enkla innovationsmetoden i Cloud Adoption Framework. I efterföljande artiklar i det här avsnittet kommer vi gå igenom hur du etablerar grundläggande processer, metoder och mekanismer för att identifiera och driva innovationen på företaget.

![Diagram över innovationsmetoden i Cloud Adoption Framework](../../_images/innovate/innovate-methodology.png)

Den här artikelserien betonar följande aspekter av metodiken:

- Börja alltid med kundens implementering och skapa feedback som bygger upp kundrelationen via feedbackslingan ”skapa-mät-lär dig”.
- Sedan kan du undersöka olika metoder att utveckla de digitala innovationer som sätter implementeringen i fokus.

I följande avsnitt beskrivs innovationsmetoden och vilka åtaganden som krävs för att lyckas med metoden.

## <a name="formula-for-innovation"></a>Formel för innovation

Lyckad innovation handlar inte om någon stor, omvälvande händelse eller något magiskt under. Framgång inom innovation är mer av ett balansnummer, vilket vi kan visa med en enkel ekvation: **Innovation = uppfinning + implementering**.

Innovationen sker i skärningspunkten mellan uppfinning och införande. Den verkliga innovationen är resultatet av att långsamt justera den mänskliga upplevelsen med hjälp av nya metoder, nya processer och ny teknik. Här handlar uppfinningar om att skapa en ny lösning som uppfyller ett kundbehov. Implementeringen handlar om att börja använda den nya lösningen så att det mänskliga beteendet och interaktionen formas. Det krävs flera iterationer, datadrivna beslut, konstant inlärning och utvecklingsfokus för att hitta rätt balans mellan uppfinning och implementering. Dessutom krävs det teknik som kan hålla jämna steg med de obegränsade möjligheterna till att lära sig nya saker i dagens digitala samhälle.

Molnet är ofta en bra plattform för uppfinningar, eller de tekniska aspekterna av innovationen. Tyvärr faller de flesta bra idéerna på den svåra implementeringen snarare än på idéstadiet. Om processen ska lyckas måste utvecklingsteamet alltid börja med en implementering som test för innovationen. Därför börjar den här metoden med implementeringen. För att kunna använda den här metoden måste teamet komma överens om följande tre åtaganden:

- [Åtagande att prioritera kunden över tekniken](#commitment-to-prioritize-customers-over-technology)
- [Åtagande om transparens](#commitment-to-transparency)
- [Åtagande för en iterativ process](#commitment-to-iteration)

## <a name="cultural-commitments"></a>Kulturella åtaganden

För att kunna använda [innovationsmetoden](../index.md) krävs några kulturella åtaganden för att måtten som beskrivs i artikeln ska kunna användas effektivt. Innan ni byter metod för att effektivisera innovationen måste implementerings- och ledningsteamet vara redo att göra dessa viktiga åtaganden.

## <a name="commitment-to-prioritize-customers-over-technology"></a>Åtagande att prioritera kunden över tekniken

Varje utvecklingsteam har en uppsättning verktyg eller tekniker som de är vana vid. Det är en bra idé att använda den här styrkan och det ni redan kan. Om innovationen ska lyckas måste teamen dock också ha fokus på kundens behov och den hypotes som testas. Ibland kanske de inte passar så bra ihop med ett visst verktyg eller en viss arkitektur. För att lyckas med innovationen måste utvecklingsteamet ha ett öppet sinne. Under uppfinningsprocessen måste de tekniska besluten fokuseras på kundens behov snarare än teamets preferenser.

## <a name="commitment-to-transparency"></a>Åtagande om transparens

För att förstå hur en innovationsmetod kan mätas, måste du först förstå åtagandet om transparens. Innovationen kan bara blomstra i en miljö med *utvecklingsfokus*. Utvecklingsfokus handlar om att kulturen är inriktad på att lära sig av alla erfarenheter. En lyckad innovation och kontinuerlig inlärning börjar med ett åtagande om transparens kring måtten. Det krävs ett modigt molnimplementeringsteam för att göra det här åtagandet. Åtagandet är dock meningslöst om det inte matchas av ett åtagande att bevara transparensen i ledningsgruppen och molnstrategiteamet.

Transparens är viktigt eftersom mätningen av hur kunden påverkas inte handlar om rätt eller fel. Mätningarna handlar inte heller om arbetets kvalitet eller hur implementeringsteamet har presterat. De representerar snarare än möjlighet till utveckling och att bättre kunna uppfylla kundernas behov. Om innovationsmåtten missbrukas kan den här kulturen snabbt dö ut. I slutänden leder detta till att måtten manipuleras, vilket i sin tur leder till att uppfinningen misslyckas, samt att personalen och ledningen som manipulerat måtten gör ett sämre jobb. Chefer och personal bör undvika att använda mått annat än som möjligheter att lära sig och att förbättra MVP-lösningen.

## <a name="commitment-to-iteration"></a>Åtagande för en iterativ process

Det finns egentligen bara en enda grundsanning för samtliga innovationscykler &mdash; det blir inte rätt på första försöket. Med måtten blir det enklare att förstå vilka justeringar som måste göras för att uppnå önskade resultat. Ändringar som leder till önskade resultat baseras på iterationer av processen ”skapa-mät-lär dig”. Molnimplementeringsteamet och molnstrategiteamet måste åta sig att använda ett iterativt arbetssätt redan innan utvecklingsfokus eller ”skapa-mät-lär dig” kan ha någon effekt.

## <a name="next-steps"></a>Nästa steg

Innan du skapar nästa fantastiska uppfinning ska du påbörja kundens implementering genom att lära dig mer om [feedbackslingan ”skapa-mät-lär dig”](./adoption.md).

> [!div class="nextstepaction"]
> [Kundimplementering med feedbackslingan ”skapa-mät-lär dig”](./adoption.md)
